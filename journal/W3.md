# Vecka 3 (v.37)

## Projekt

### Plato (Learning managment system)

Eftersom Plato börjar närma sig ett "färdigt" stadie så är det oftast inte så mycket nya grejer att göra. Därför spenderade jag en stor del av veckan på att
lösa alla möjliga buggar och små fel. En större grej som vi behövde reda ut under veckan var våran databas som började strula. Det dök då och då upp konstiga
buggar och saker slutade fungera. Detta gjorde det väldigt jobbigt att jobba med den vilket ledde till att vi fick planera och göra om delar av databasen.

Våran mongo databas var uppbyggd av flera collections och relationer, likt en traditionell sql databas. Eftersom vi hade att collections relaterade till
varandra hade vi också skapat middlewares (liknande triggers i sql) för att få saker att ske när exempelvis ett dokument skapas eller tas bort. Buggarna som
vi stötte på nu hade att göra med att våra middlewares krockade med varandra. Exempelvis hade vi en middleware för när ett event ska tas bort som ska ändra
något i alla berörda user objekt, men samtidigt hade vi en annan middleware hos user objektet som försökte ändra på event objektet som var andledningen till
att användaren ändrades på i från första början. Detta skapade alltså konstiga loopar inom våran databas som inte är bra för prestandan men också skapade
versionskonflikter som gjorde att databasen inte kunde slutföra det den försökte göra.

Dessa problemen hade nu börjat bli bara värre och värre så för att lösa detta bestämde vi oss för att göra om stora delar av databas implementationen. Vi
började med att rita upp alla tänkbara flödescheman som skulle kunna tänkas att hända. Dessa flödesscheman bestod av en startpunkt (vad som startar flödet)
och fortsatte med tydligt visa allt som skulle behöva göras i bakgrunden för att få allt att bli rätt. När vi gjorde det på detta sättet upptäckte vi att en
del av relationerna vi hade inte användes och kunde därför tas bort. Koden kunde nu skrivas bättre eftersom vi visste exakt vad som påverkade varandra och
hur vi kunde förhindra middleware loopar samt versionkonflikter. Från planeringen av den nya lösningen till att ha färdigställt implementationen tog det cirka
2 dagar.

### Roma (Quality Assurance Dashboard)

Förra veckan påbörjade vi projektet Roma, ett nytt verktyg för företagets QA-team som ska hjälpa dem att planering och förutspåning. Tidigare har vi gjort 
ett par interna undersökningar för att försöka komma fram till vad och hur det är vi ska bygga och med all info vi fått har vi nu påbörjat designen av 
vektyget i figma. Här kommer vi antagligen spendera ganska mycket tid de kommande veckorna för att verkligen få fram ett bra UI. Än så länge har vi tagit 
fram diverse färg och text guidelines. Vi hann dessutom ta fram en första prototyp inför vårat möte på torsdagen men detta blev tyvärr inställt. Men om man 
ser det från den ljusa sidan så får vi nu mer tid att genomarbeta den första prototypen innan den visas upp.
