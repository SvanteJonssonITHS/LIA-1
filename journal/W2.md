# Vecka 2 (v.36)

## Teknologier
- [Cypress](https://www.cypress.io/)

## Projekt

### Plato (Learning management system)

Nu när projektet börjar närma sig en "färdig" första version så händer det inte lika mycket i utvecklingen. Jag och mina kollegor har därför spenderat en 
stor del av denna veckan på att lösa buggar och förbättra redan skriven kod.

Men vi har också passat på nu när det inte går lika fort fram att implementera automatiska tester för webbgränssnittet med hjälp av Cypress. Cypress är ett
JavaScript End to End Testing Framework som kan simulera hur sidan skulle användas som om det var en riktigt användare. Alltså kan vi skapa olika tester på
där vi testar olika scenarion som våra användare skulle kunna hamna i och se så att våran frontend och api fungerar som de ska.

Ett exempel på ett av testerna är att användaren börjar med att logga in på våran sida. Därefter skapar hen en kurs och navigerar till våran kalender vy. Här
skapar hen ett event och bjuder in N antal anställda. Sedan testar hen att redigera eventet för att sen ta bort det helt. Testet avslutas med att hen 
navigerar till kursens sidan, raderar kursen och sen loggar ut.

Flödet som beskrivs ovan kan låta ganska simpelt och onödigt men det kan hjälpa oss väldigt mycket under framtida utveckling. Eftersom dessa testen testar 
hela vårt webbgränssnitt samt api märker vi direkt om vi gjort någon ändring i koden eller strukturen som förstör någon funktionalitet. Vi har redan 
obligatorisk code review innan varje ny addition till projektet men det händer ändå ibland att man missar att en bug fix skapar en ny bug, men detta löser 
testerna nu.

### Roma (Quality Assurance Dashboard)

Roma är ett nytt projekt som vi blev tilldelade under ett möte på torsdagen denna veckan. Målet med projektet är att skapa en dashboard åt QA-teamet (Quality
Assurance) för att underlätta deras arbete. Tanken är att dashboarden ska sammanställa statistik från flera av företaget interna system för att tydliggöra
var det finns brister och/eller förbättringsområden.

Mötet var relativt kort men vi fick ändå en hel del att jobba på fram till nästa torsdagsmöte. Fram till dess ska vi ha utformat ett UI (i Figma) samt valt
ut vilka teknologier vi har tänkt använda oss utav. På torsdags eftermiddagen samt hela fredagen jobbade vi med att göra research inom företaget vad det är
för typ av data som är intressant och hur ett sånt här system kan se ut och byggas.
