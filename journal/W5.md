[← Tillbaka](../README.md)

# Vecka 5 (v.39)

## Teknologier

- [AlexisHR](https://alexishr.com/)

## Projekt

### Plato (Learning management system)

Denna veckan har vi haft lite mer att göra med projektet igen. Fram tills nu har våran anställde-databas, alltså var vi får företagets anställdas information ifrån funnits på
google sheets och vi har använts oss av googles api för att hämta den datan. Datan vi hämtat har varit namn, email, team samt anställningsdatum. Men efter flera månader av
förberedelser och migration så har företaget helt gått över till AlexisHR (Ett molnbaserat HR verktyg). Detta innebar att vi också behövde uppdatera vårt system till att
hämta data ifrån Alexis istället för Google. Detta gjorde vi ganska snabbt då vi endast hämtade väldigt lite data från Alexis. Ett mindre problem vi hade var att requesten
till Alexis api endast gav tillbaka 100 anställda åt gången, detta innebar att vi inte kunde hämta alla anställda på en gång utan istället fick komma på en annan lösning.
Lösningen jag kom på var att efter en request spara antalet hämtade anställda och kolla ifall det hämtade antalet var lika med 100. Om detta var fallet visste vi att det
antagligen fanns fler att hämta och då kör vi requesten igen med ett offset på den mängden anställda vi redan hämtat totalt.

Utöver Alexis implementationen bestod resten av veckan av att lösa buggar och utföra all möjliga tester på hur programmet skulle kunna användas. Vi fick också klartecknet
denna veckan på att börja spela in en demo video där vi visar samt förklarar projektet för företagets avdelningschefer. Videon blev inte min huvuduppgift men jag hjälpte min
kollega med delar av inspelningen.

### Roma (Quality Assurance Dashboard)

Med detta projektet fortsatte vi med att jobba på en prototyp utifrån produktkraven vi har och feedbacken vi fått från förra veckans möte. Vi gjorde snabba framsteg och kunde
änga ganska mycket tid till att finslipa detaljer och försöka göra figma prototypen så riktig som möjligt. Vi skapade funktionella menyer och navigation för att göra det
lättare för våra produktägare att se det vi har tänkt oss.

På torsdagen hade vi återigen ett möte där vi fick visa upp det vi hade gjort och diskutera. I stora delar var det nöjda med vad vi hade skapat men det fanns så klart vissa
saker som de inte var riktigt nöjda med och som vi fick i uppgift att förbättra. Utöver feedbacken på det vi gjort fick vi också en hel del nya produktkrav och funktioner
som vi ska hålla oss till. Medan det samtidigt är förståeligt att det kommer tillkomma fler krav och funktionalitet så är det lite jobbigt när det händer och man blir
tvungen att tänka om.
